# Повечето неща не стареят добре
Броени дни преди [парламентарните избори на Република България](https://www.cik.bg/bg/messages) до нас достигна съобщение, че все пак електронно гласуване ще се състои, но не точно в обичайния си вид. От ЦИК съобщиха, че заради създалата се епидемична обстановка ще допуснат гласуване чрез мобилно устройство по следния начин: всеки член на семейството с право на глас ще може да направи своя избор чрез специално приложение (което вие ще направите). След приключване на изборния ден, полицията ще бъде мобилизирана и всички телефони, на които е било гласувано ще бъдат събрани за преброяване на гласовете. Мобилните устройства ще бъдат върнати на собствениците им в 7 (седем) дневен срок.

## Какво се иска от ~~нас~~ вас
Трябва да създадате приложение на iOS, което позволява на потребителя да гласува за някоя партия (партиите в бюлетината за 4 април са изброени по-долу). Тъй като [човека е добър](https://www.webpages.uidaho.edu/engl_258/Lecture%20Notes/man_is_naturally_good.htm) и [честен](https://i.ytimg.com/vi/n5z8kNFbTjA/hqdefault.jpg) по природа, ще разчитаме че на устройството няма да гласуват [непълнолетни лица](https://previews.123rf.com/images/grebeshkovmaxim/grebeshkovmaxim1906/grebeshkovmaxim190602077/125912569-adults-18-content-rating-symbol-sign-on-transparent-background.jpg), както и че няма да се злоупотребява с повече от един глас на човек. ;) ;) При стартиране на приложението да се показва диалог "Имам навършени 18 години". Приложението трябва да има екран, в който да се осъществява гласуването, както и екран, който показва текущия брой гласове за всяка партия. Към всяка партия трябва да има снимка (за по-лесно разпознаване от не-чак-толкова грамотното население :). Гласовете не трябва да се губят при затваряне на приложението.

### Party time
1. ВМРО
2. "Ние, гражданите"
3. Български национален съюз - БНД
4. "БСП за България"
5. "Възраждане"
6. АБВ
7. "Атака"
8. Консервативно обединение на десницата
9. ДПС
10. Българска прогресивна линия
11. "Демократична България"
12. "Възраждане на Отечеството"
13. Движение "Заедно за промяната"
14. "Българско национално обединение - БНО"
15. Партия "Нация"
16. МИР
17. "Граждани от Протеста"
18. "Изправи се! Мутри вън!"
19. "Глас Народен"
20. "Движение на непартийните кандидати"
21. "Републиканци за България"
22. Партия "Правото"
23. "Благоденствие-Обединение-Градивност"
24. "Патриотична коалиция - ВОЛЯ и НФСБ"
25. Партия на Зелените
26. "Общество за Нова България"
27. "Български съюз за директна демокрация"
28. ГЕРБ-СДС
29. "Има такъв народ"
30. "Пряка демокрация"
31. Не подкрепям никого

## Преди да започнете
Objective C осигурява мощни и удобни колекции: `NSArray`, `NSDictionary` и техните [mutable](https://developer.apple.com/library/archive/documentation/General/Conceptual/CocoaEncyclopedia/ObjectMutability/ObjectMutability.html) версии - `NSMutableArray` and `NSMutableDictoinary`. На [този](https://nsscreencast.com/episodes/072-objective-c-collections) адрес ще откриете полезна информация за тях.

## Какво да използвате
Основният екран на приложението трябва да бъде [UITableViewController](https://developer.apple.com/documentation/uikit/uitableviewcontroller?changes=_6&language=objc). Много добър туториъл можете да намерите [тук](https://www.appcoda.com/ios-programming-tutorial-create-a-simple-table-view-app/). За да удостоверите, че потребителят пълнолетен, използвайте прост [UIAlertController](https://developer.apple.com/documentation/uikit/uialertcontroller?changes=_4&language=objc). Ако потребителят се окаже непълнолетен, може да крашнете приложението, или да проявите творчество. :)
Съхранявайте резултатите от гласуването в [NSUserDefaults](https://developer.apple.com/documentation/foundation/nsuserdefaults).
*Protip: Можете да набутате гласуването и резултатите от гласуването в един и същ екран, все пак хората няма да бъдат пристрастни.*

## ♫ 7-8 и ще си паднала... ♫
*[Но не съм казал, че ние не сме :)](https://imgur.com/a/NJgiRDB)*
Нека партиите в списъка бъдат подредени по номерата си (за да не объркваме хората), но нека 25% от опитите за гласуване за партия, различна от ["Има такъв народ"](https://show.blitz.bg/media/thumbs/201905/950/1556708741_slavi1.jpg?_=1556708902) вместо да регистрират глас, да scroll-ват до клетката на ["Има такъв народ"](https://img.bg.sof.cmestatic.com/media/images/940x529/Aug2019/2111942906.jpg) и да я highlight-ват за няколко секунди, заедно с кратък [haptic feedback](https://developer.apple.com/design/human-interface-guidelines/ios/user-interaction/haptics/). И нека 10% от случаите да водят до директен глас за партия ["Има такъв народ"](https://slava.bg/images/content/2008/11/01/7353/1001-slavi_i_bratan_____________.jpg).

## Контрол на източника
Би било добре да направите локално **git** хранилище преди да задълбаете в задачата.